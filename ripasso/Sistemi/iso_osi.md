## Il livello 1 - Physical layer
Si occupa della trasmissione dei flussi di bit (di dati) attraverso i mezzi fisici di interconnessione.
Tra i suoi compiti c’è quello di realizzare la topologia fisica della rete, in base alla quale viene definito come connettere fra loro i dispositivi che compongono la rete stessa.
I dispositivi che operano a questo livello sono le schede di rete e gli hub. In quanto segue faremo uso delle schede di rete.

## Il livello 2 - Data Link layer
Ha come funzione principale quella di rendere affidabile il collegamento che è stato definito al livello 1. Si occupa della trasmissione dei dati tra due dispositivi appartenenti alla stessa rete, attraverso l’indirizzamento fisico.
I dispositivi che operano a questo livello sono i bridge e gli switch. In quanto segue faremo uso degli switch.

## Il livello 3 - Network Layer
Si occupa dell’instradamento (o routing) dei dati inviati (sotto forma di pacchetti) da un dispositivo della rete a un destinatario non appartenente alla stessa rete, attraverso l’indirizzamento logico (che identifichi univocamente mittente e destinatario).
I dispositivi che operano a questo livello sono i router, che useremo nella nostra rete. 

## Il livello 4 - Transport Layer
Si occupa della consegna dell’intero messaggio da mittente a destinatario, cioè della comunicazione end-to-end (tra i due end system o sistemi finali), ed è responsabile dell’affidabilità dei dati.

## Il livello 5 - Session Layer
gestisce il dialogo tra i due end system.

## Il livello 6 - Presentation Layer
controlla la sintassi delle informazioni scambiate. Tra i suoi compiti ci sono traslazione, crittografia e compressione.

## Il livello 7 - Application Layer
fornisce all’utente un’interfaccia per accedere alla rete.